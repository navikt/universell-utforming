# Hva er universell utforming?

<alertstripe type="advarsel">Siden er under arbeid. Se gjerne [Tilsynets informasjon om universell utforming](https://uu.difi.no/kva-er-universell-utforming).</alertstripe>

Universell utforming skal sikre at tjenester, produkter og omgivelser kan brukes av alle, uavhengig av funksjonsevne.

<iframe width="560" height="315" src="https://youtu.be/zl53ownJU1c" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
Tilsynet om Universell utforming

Alle møter vi på komplekse utfordringer gjennom et langt liv. Ulike hendelser kan skape et mylder av ulike livssituasjoner. Mange av de trenger man hjelp til å håndtere. Står man i en stressende situasjon uten inntekt, men med forsørgeransvar, skaper det svært mange bekymringer. Har man i tillegg nedsatt funksjonsevne – medfødt, gjennom sykdom, skade eller ulykke, så kan livet noen ganger bli for stort. Da skal man hvertfall ikke oppleve diskriminering gjennom digitale barrierer.

Alle brukere har behov for at tjenestene våre er enkle, forståelige og kan betjenes med de dingsene eller hjelpemidlene de er avhengig av. Universell utforming bidrar til å fjerne, eller redusere, de utfordringene i hverdagen som kan være ukjente for de fleste av oss, men som likevel rammer så alt for mange.

Fra 2021 må alle NAV ITs løsninger, rettet mot befolkningen, følge nye og skjerpede krav til universell utforming. Også eldre løsninger som ble bygget før 2014, samt alle PDF-er som er deler av en digital brukerreise, inngår i dette. I tillegg sier en kommende oppdatering av forskriften at; alle tjenester skal ha en offentlig erklæring på at de er kodet etter regelverket og testet for dette.
