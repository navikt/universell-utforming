# Hva gjelder?

NAV skal bidra til et inkluderende samfunn, og alt vi lager skal fungere for alle som trenger det! Vi stiller derfor høye krav til løsninger vi lager eller kjøper.
  
## Er det de samme kravene for alle våre tjenester?

NAV stiller krav til universell utforming i alt vi gjør. Forskriften for universell utforming av IKT gjelder per i dag bare for innbygertjenester, men de er like viktige internt. [Mer om de forskjellige lovverkene og fristene](/hva-gjelder/lovverk.md).

### Innbyggertjenester

Alle digitale tjenester og kontaktpunkter skal følge [Forskrift om universell utforming av IKT](https://uu.difi.no/krav-og-regelverk/kva-seier-forskrifta) og ha en [Tilgjengelighetserklæring](/hvordan-faa-det-til/tilgjengelighetserklæring.md). Dette er minimumskravene. Vi skal jobbe med virkelig inkluderende tjenester, og tenke mer enn bare WCAG og forskrift. Vi skal se på hele brukerreiser og brukere med mer sammensatte behov; og vi skal ungå kryssdiskriminering når vi utvikler tjenester. 

<div><alertstripe type="advarsel">OBS! Fra 1. januar 2021 er alle våre innbyggertjenester omfattet av gjeldende lovverk, også eldre løsninger og PDF-er. Det føres tilsyn på området, som kan føre til dårlig medieomtale og høye dagbøter. Løsninger som ikke rekker å være i tråd med kravene innen 2021, må søke om dispensasjon.</alertstripe></div>

### Interne systemer

Nye løsninger skal fungere sammen med hjelpeteknologi og være i tråd med forskriften, og eldre løsninger oppgraderes der mulig.

### Løsninger NAV kjøper

Skal være i tråd med forskriften. ([Kravliste for bruk i anskaffelser](/hva-gjelder/krav-til-anskaffelser.md))
  
## Hva må jeg oppnå for å være i tråd med minimumskravene?

1. Løsningen testes fortløpende opp mot [lovpålagt minimumsnivå (uu.difi.no)](https://uu.difi.no/krav-og-regelverk/kva-seier-forskrifta). 
Per i dag [WCAG 2.0](https://uu.difi.no/krav-og-regelverk/wcag-20-standarden) nivå A og AA, etter innføring av [Web Accessibility Direktivet](https://uu.difi.no/krav-og-regelverk/webdirektivet-og-wcag-21) WCAG 2.1 på nivå A og AA.
2. WCAG-Feil på nivå A og AA blir fortløpende rettet.
3. Eventuelle avvik fra WCAG-kravene er begrunnet skriftlig.
4. [Tilgjengelighetserklæring](/hvordan-faa-det-til/tilgjengelighetserklæring.md) er skrevet.
5. [Tilbakemeldingsfunksjon](/hvordan-faa-det-til/tilbakemeldingsfunksjon.md) fungerer og endringsrutiner er etablert.

[Hvordan få det til?](/hvordan-faa-det-til/README.md)

## Hvem er ansvarlig for unviersell utforming i våre løsninger?
Det er teamene som lager og forvalter løsningene som i praksis er ansvarlig for UU i løsningene. Mer om [ansvarsfordeling for UU i NAV](/hva-gjelder/ansvarsfordeling.md).
