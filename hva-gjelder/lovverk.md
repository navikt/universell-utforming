# Lovviging og frister

## Innbyggerløsninger

/illustrasjon tidslinje/

### Dagens lovgiving: Fra 1. januar 2021 må all ekstern nettinnhold være universelt utformet

I Norge gjelder [Forskriften om universell utforming av IKT](https://lovdata.no/dokument/SF/forskrift/2013-06-21-732), med hjemmel i [Likestillings- og Diskrimineringsloven](https://lovdata.no/dokument/NL/lov/2017-06-16-51?q=likestilling).

Alle virksomheter som retter seg mot allmenheten, er omfattet. Både offentlige og private virksomheter, og lag og foreninger. Det stilles krav til nettløsinger og selvbetjeningsautomater.

Det føres [tilsyn](https://uu.difi.no/tilsyn) med området, og brudd kan medføre høye dagsbøter. Enda viktigere er konsekvensene for brukerne, som delvis ikke kan bruke våre tjenester, eller opplever store vanskeligheter.

#### Hvilke krav stilles?
Nettløsninger, inkludert dokumenter og apps, må møte kravene i [WCAG 2.0](https://www.w3.org/TR/WCAG20/), på nivå A og AA.
Dette er minimumskrav, som sikrer et basisnivå av tilgjengelighet. Det anbefales å sikre universell utforming også gjennom for eksempel brukertesting og aktivt jobb med språk.

#### Hvilke frister gjelder?
Forskriften har vært i kraft siden 1. juli 2014, og alle løsninger som ble utviklet, kjøpt eller betydelig oppdatert fra denne datoen er omfattet.

Fra 1. januar 2021 må all nettinnhold rettet mot allmenheten være i tråd med kravene. Husk at dette også gjelder alle våre PDF-er, som skjemaer eller artikler som vi legger ut på nettet.

### Kommende lovgiving (1): Nye krav som følge av EUs Web Accessibility Direktiv (WAD) - 2021

EUs [Web Accessibility Direktiv](https://uu.difi.no/nyhet/2018/09/eus-webdirektiv-blir-en-del-av-norsk-regelverk) blir for tiden tatt inn i Norsk lovverk.

Norge er forsinket og det er usikker hvilke frister som settes og hvordan noen enkelte krav i direktivet blir tolket. Det er blant annet ikke avklart om en del kravene bare kommer til å gjelde offentlig sektor, det offentlige pluss større private aktører eller alle, både private og offentlige aktører.

#### Hvilke krav stilles?
Det blir en oppdatering fra WCAG 2.0 til WCAG 2.1. I tillegg blir noen krav fra WCAG 2.0 som er unntatt per i dag, tatt med inn i forskriften.

Det stilles krav til en tilgjengelighetserklæring og en tilbakemeldingsfunksjon for uu-feil. Vi jobber sammen med Tilsynet for universell utforming og noen andre etater på en felles løsning for erklæringen.

Kravene kommer også til å omfatte intranett, ekstranett og apper.

#### Hvilke frister gjelder?
Planen var å ha de samme fristene som i dagens lovgiving, det vil si at kravene gjelder fra 1. januar 2021. Arbeidet er forsinket, og det er uklart når WAD blir del av norsk lovverk.

### Kommende lovgiving (2): EUs tilgjengelighetsdirektiv (European Accessibility Act) - 2022 / 2025

[EUs direktiv om tilgjengelighetskrav for produkter og tjenester (EU 2019/882)](https://www.regjeringen.no/no/sub/eos-notatbasen/notatene/2016/mars/eus-tilgjengelighetsdirektiv/id2498097/) ble vedtatt og publisert i Official Journal 7. juni 2019. Direktivet er EØS-relevant og skal derfor inn i norsk rett. Kulturdepartementet holder i dette arbeidet.

#### Hvilke krav stilles?
Direktivet omfatter en rekke forskjellige typer varer og tjenester, herunder E-handel, finansielle tjenester og audiovisuelle medietjenester.

Ikke enda tydelig hvordan disse kravene kommer til å treffe NAV i detalj, men det blir mer fokus på hele tjenester. 

#### Hvilke frister gjelder?
Direktivet skal tas inn i Norsk lovverk innen 28. juni 2022. Kravene gjelder hovedsakelig fra 28. juni 2025.

## Interne løsninger
....
