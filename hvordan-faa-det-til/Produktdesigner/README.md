# Produktdesigner
<p class="typo-ingress">Som produktdesigner, har du en bred rolle. Din kompetanse skal dekke identifisering av brukerbehov, teknisk forståelse, konseptutvikling, utforming av gode brukeropplevelser, interaksjonsdesign, visuell kommunikasjon og brukertesting. Puh.. </p>

Som produktdesigner skal du sikre brukskvalitet for alle - __Universell Brukskvalitet__!

En del konkrete ting er lovpålagt - som at man skal kunne navigere ved bare tastatur, man skal kunne forstørre opp til 400 % og fargekontrastene må være høye. Disse er det relativt enkelt å sikre. Men, mange av de andre kompetanseområdene dine handler om pedagogisk forståelse og andre krav som ikke er så lett å måle. Veifinning. Gap of Execution. Forståelig, konsistent og familiært. Gap of Evaluation. Hva er bra nok UU tro? Da er det greit å huske på at:
> "Tilgjengelighet er ikke binær, alt eller ingenting, svart og hvitt. Vi har alle gråtoner i mellom" - Derek Featherstone

UU-tipset til deg som Produktdesigner er:
## Design for mennesker med ulike sansetap og bakgrunner

* Sett deg inn i effekten av nedsatt funksjonsevne på designet ditt – redusert syn spesielt, men også finmotorikk, oppmerksomhet, minne, norskkunnskap osv.
* Forstå hjelpemidlene skjermleser, bryterstyring og skjermforstørrer – slik at du kan designe navigering/veifinning som passer disse.
* Bruk Designsystemet. Dette kan forebygge ca. 70 % av vanlige UU-feil.
* Snakk med og møt mennesker med ulike funksjonstap, og involver og test med et mangfold brukere. 
* Ta ansvar for WCAG-sjekk (både [automatisk] og [manuell]) av det du har ansvar for. Se [hva som gjelder per i dag filtrert på din rolle som designer](https://uu.difi.no/krav-og-regelverk/wcag-20-standarden), og [hva som kommer av nye WCAG krav i 2021](https://uu.difi.no/krav-og-regelverk/webdirektivet-og-wcag-21/wcag-21-standarden). I 2021 må du forvente å redegjøre for designvalg og evalueringsmetoder i [Tilgjengelighetserklæringen].

Del gjerne egne erfaringer for å forbedre siden eller motta veiledning ved å kontakte uu@nav.no eller (NAV-intern) slack-kanal #nav-uu.

<!-- Tror bildet må lastet opp til Github'en vår & renames Produktdesigner.pdf, sånn at vi kan lenke til: https://navikt.github.io/images/Produktdesigner.pdf -->
![UU-tips for Designer-rollen fra abc](https://navno.sharepoint.com/sites/universellutformingavikt/Shared%20Documents/Forms/AllItems.aspx?id=%2Fsites%2Funiversellutformingavikt%2FShared%20Documents%2FGeneral%2F16%20a11y%2Fa11y%5FTips4Teams%2Ddesigner%5F4978%2Epdf&parent=%2Fsites%2Funiversellutformingavikt%2FShared%20Documents%2FGeneral%2F16%20a11y)
