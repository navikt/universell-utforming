# Produktdesigner
<p class="typo-ingress">Som produktdesigner, har du en bred rolle. Din kompetanse skal gjerne dekke ❣️ identifisering av brukerbehov, ⚙️ teknisk forståelse, 📈konseptutvikling, 🥳 utforming av gode brukeropplevelser, 🔎 informasjonsdesign, 🤳🏼 interaksjonsdesign, 👁‍🗨 visuell kommunikasjon og 👩🏻‍💻 brukertesting. Puh.. </p>

Ditt ansvar i alt dette arbeidet er å sikre god brukskvalitet for alle - __Universell Brukskvalitet__.

En del konkrete ting er lovpålagt - som at man skal kunne navigere ved bare tastatur, man skal kunne forstørre opp til 400 % og fargekontrastene må være høye. Disse er det relativt enkelt å sikre. Men, mye annet av det du skal levere belager de seg på skjønnsmessige faglige vurderinger. Dette kalles gjerne "pedagogisk tilgjengelighet" - og er altså ikke like målbart som "teknisk tilgjengelighet".

Hva er da bra nok UU tro? 😅 Husk på at:
> "Tilgjengelighet er ikke binær, alt eller ingenting, svart og hvitt. Vi har alle gråtoner i mellom" - Derek Featherstone

UU-tipset vårt til deg som Produktdesigner er:
## Design for mennesker med ulike sansetap og bakgrunner

* Sett deg inn i effekten av en nedsatt funksjonsevne på designet ditt – redusert syn spesielt, men også finmotorikk, oppmerksomhet, minne, norskkunnskap osv. Bruk gjerne empatisk modellering på empatilabben til å forstå mer. Se gjerne [verktøykassa](/hvordan-faa-det-til/UU-testing/verktøykasse) også.
* Snakk med og møt mennesker med ulike funksjonstap. Involver og [test med et mangfold brukere](/hvordan-faa-det-til/UU-testing/brukertesting/). 
* Forstå hjelpemidlene skjermleser, bryterstyring og skjermforstørrer – slik at du kan designe navigering/veifinning som passer disse.
* Bruk Designsystemet. Dette kan forebygge ca. 70 % av vanlige UU-feil.
* Ta ansvar for WCAG-sjekk (både [automatisk](/hvordan-faa-det-til/UU-testing/automatisert-testing/) og [manuell](hvordan-faa-det-til/UU-testing/manuell-testing/) av det du har ansvar for. Se [hva som gjelder per i dag filtrert på din rolle som designer](https://uu.difi.no/krav-og-regelverk/wcag-20-standarden), og [hva som kommer av nye WCAG krav i 2021](https://uu.difi.no/krav-og-regelverk/webdirektivet-og-wcag-21/wcag-21-standarden). Fra 2021 må du forvente å redegjøre for designvalg og evalueringsmetoder (ekspertsjekker og brukertester) i [Tilgjengelighetserklæringen].

Del gjerne egne erfaringer og tips vi kan legge på siden - eller motta veiledning - ved å kontakte uu@nav.no eller (NAV-intern) slack-kanal #nav-uu.

<!-- Tror bildet må lastet opp til Github'en vår & renames Produktdesigner.pdf, sånn at vi kan lenke til: https://navikt.github.io/images/Produktdesigner.pdf -->
![UU-tips for Designer-rollen fra abc](https://navno.sharepoint.com/sites/universellutformingavikt/Shared%20Documents/Forms/AllItems.aspx?id=%2Fsites%2Funiversellutformingavikt%2FShared%20Documents%2FGeneral%2F16%20a11y%2Fa11y%5FTips4Teams%2Ddesigner%5F4978%2Epdf&parent=%2Fsites%2Funiversellutformingavikt%2FShared%20Documents%2FGeneral%2F16%20a11y)
