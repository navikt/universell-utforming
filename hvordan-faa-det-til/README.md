# Hvordan få det til?
<p class="typo-ingress">Det finnes mange måter å sikre universell utforming på. Vi ønsker å gi dere én mulig vei å gå, og dele det vi ser skaper suksess.</p>
Del gjerne egne erfaringer på uu@nav.no eller NAV-intern slack-kanal #nav-uu.

## Suksessfaktorer og risikovurdering
Sjekklisten under er en oppsummering av suksessfaktorene for å oppnå god universell utforming (UU): 

1. Dere bruker __NAV Frontend og [Designsystemet](https://design.nav.no/)__.
2. Dere har en __felles forståelse av hva UU er__, og har har god oversikt over «stress-caser» og «kant-brukere» for deres løsning (f.eks. skjermleserbrukere, kode 6/7 behov eller situasjoner som er særlig kognitivt eller følelsesmessig belastende).
3. Dere har tilgang til nødvendige __ressurser__ for å prioritere og sikre UU på ønsket nivå (tid, mandat, budsjett, testbrukere, hjelpemidler, verktøy, kompetansestøtte og kursing).
4. Alle i teamet kjenner sitt __faglige UU-ansvar__ og har tilstrekkelig kunnskap (se gjerne [tips etter rolle i team](/hvordan-faa-det-til/tips-etter-rolle/)).
5. Dere har minst én person som er ekstra __pådriver__ for universell utforming (bli med i #nav-uu på Slack!), men jobber sammen om å løse UU-spørsmål, med __tverrfaglige diskusjoner__. 
6. Dere er bevisst på at man ikke kan sikre UU i slutten av en prosess. Dere tar istedenfor UU med __inn i alle aktiviteter__ (brukerinnsikt, prioriteringer, koding og UX-arbeid) og har tidlige og hyppige __sjekkpunkter på UU-kvaliteten__ - f.eks. med automatiserte verktøy, manuelle tester og brukertester.
7. Dere har satt opp rutiner for å lage __tilgjengelighetserklæring__ og for å ta inn __brukertilbakemeldinger__ (innbyggere eller ansatte).

De utgjør universell-utformings-delen av [NAVs risikovurdering for team (NAV-intern lenke)](https://navno.sharepoint.com/sites/intranett-it/SitePages/Risikovurderinger.aspx). 

Vi har også laget en selvtest for team, der dere kan [sjekke om dere har de rette rammene for å lykkes med universell utforming i teamet (NAV-intern lenke)](https://forms.office.com/Pages/ResponsePage.aspx?id=NGU2YsMeYkmIaZtVNSedCwAsE8lDRltFj18QMj6idgBUOVdPNVNRRFEyV1JVQlFBOE5CRDZSQU00SC4u).

### I anskaffelser gjelder også:
- Det stilles [tydelige krav til leverandør](hva-gjelder/krav-til-anskaffelseer.md) i tråd med til en hver tid gjeldende lovverk. Eventuelle brudd blir fulgt opp.
- Dere har oversikt over «stress-caser» og «kant-brukere» for løsningen (inkl. hjelpemiddelteknologi), og har lagt opp rutiner for å sjekke kvaliteten i leveransen. Eventuelle mangler blir fulgt opp.


<!-- Her kommer UU-skolen underlenker: -->

## Hva må vi gjøre for å være i tråd med minimumskrav?

<!-- helst ønsker jeg dette:
<ekspanderbartpanel tittel="Hva må vi gjøre for å være i tråd med minimumskrav?"> innholdet under (minus tittelen) </ekspanderbartpanel> -->
Her er minimums to-do for å nå kravene fra lovverket:
- Løsningen testes fortløpende opp mot WCAG-krav. Fra 2021 er dette [WCAG 2.1](https://www.uutilsynet.no/webdirektivet-wad/fremtidige-regelverk-og-krav/747). Dette krever en kombinasjon av [automatisert test](/hvordan-faa-det-til/UU-testing/automatisert-testing/) og [manuell test](/hvordan-faa-det-til/UU-testing/manuell-testing/). På siden om manuell test finner du informasjon samlet etter tema, som bilder, tastaturnavigasjon eller lenker.
- WCAG-Feil på nivå A og AA blir fortløpende rettet.
- Eventuelle varige avvik fra WCAG-kravene begrunnes skriftlig.

### Fra 2021 / Web Accessibility Directive
- [Tilgjengelighetserklæring](/hvordan-faa-det-til/tilgjengelighetserklæring.md) er skrevet. Avjørelser om avvik fra lovpålagte WCAG-krav skal inn her. Dere skal også beskrive hvordan dere har testet - automatiske sjekker, manuell ekspertsjekk, eksperttesting med hjelpeteknologi og/eller type brukertesting.
- [Tilbakemeldingsfunksjon](/hvordan-faa-det-til/tilbakemeldingsfunksjon.md) fungerer og endringsrutiner er etablert.

## Tips etter rolle i team
For å lage virkelig inkluderende løsninger, kreves det mer enn bare WCAG-testing. Det er viktig å se hvor forskjellig brukerbehovene er hele veien, og ha med UU-tankegangen i innsiktsarbeid, involvere brukerne hele veien og teste aktivt med burkere, også de som bruker hjelpemidler. Her tilbyr UU-teamet [test min løsning](/hvordan-faa-det-til/UU-testing/brukertesting/test-min-løsning.md), der teamet rekrutterer innbyggere som bruker delvis avansert hjelpemiddelteknologi og teamene kan booke tider for å teste sin løsning. Test gjerne også selv med forskjellige hjelpemidler før du tester med brukerne.

### Hvordan kan du oppnå inkluderende løsninger, og ikke bare møte minimumskrav?
Her er en mer utdypende oversikt over hvilken kompetanse teammedlemmene bør ha for å sikre UU, og hvordan de best kan gjøre det i praksis.

* [Team-lead/PO-eier](/hvordan-faa-det-til/tips-etter-rolle//Leder/) 
* [Utvikler](/hvordan-faa-det-til/tips-etter-rolle//Utvikler/)
* [Produktdesigner](/hvordan-faa-det-til/tips-etter-rolle//Produktdesigner/)
* [Design Researcher](/hvordan-faa-det-til/tips-etter-rolle//UserResearcher/)
* [Innholdsprodusent](/hvordan-faa-det-til/tips-etter-rolle//Innholdsprodusent/)
* [Tjenestedesigner](/hvordan-faa-det-til/tips-etter-rolle//Tjenestedesigner/)

<!-- Se også gammel versjon på [NAV-intern side om kompetanse i teamene](https://navno.sharepoint.com/sites/universellutformingavikt/SitePages/Hvilken-kompetanse-b%C3%B8r-teammedlemmer-har-p%C3%A5-universell-utforming-.aspx) -->
