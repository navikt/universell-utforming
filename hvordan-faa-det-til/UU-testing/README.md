# UU-testing

## Hvordan tester jeg?

For å sikre universell utforming og god brukskvalitet, trenger du en kombinasjon av forskjellige testmetoder:

- [Anbefalte verktøy for automatisert WCAG-sjekk](/hvordan-faa-det-til/UU-testing/automatisert-testing/). Disse kan finne mange relevante WCAG-brudd, men dekker bare circa 20-30 prosent av eventuelle feil.
- [Veileder for manuell WCAG-sjekk](/hvordan-faa-det-til/UU-testing/manuell-testing/). Hjelper å avdekke resten av WCAG-feilene.
- [Brukertesting med personer med hjelpemidler](/hvordan-faa-det-til/UU-testing/brukertesting/). Er viktig for å avdekke at løsningen virkelig fungerer.

-------------

### Gode rutiner for suksess

#### Gjør UU-testing til en naturlig del av utviklingsprosessen
Forskningen er tydelig. Det er mest effektivt og ikke minst lønnsomt å implementere UU som en naturlig del av design og utviklingsprosessen, enn å vente med det til helt til slutt.  Innfør derfor gode rutiner i ditt team. 

#### Bruk Designsystemet
Designsystemet hjelper deg med å jobbe raskere.  Designsystemteamet jobber kontinuerlig med universell utforming, men husk å test komponentene også selv i konteksten de står i. Ved å bruke Designsystemet og NAV frontend, kan du forebygge opp til 70 % av vanlige tilgjengelighetsfeil.

Utviklere dere egne komponenter må de testes nøye slik at vi er sikre på at UU er i varetatt og at de tilfredsstiller lovkravene. Det samme gjelder bruk av farger og kombinasjoner av farger.  

##### Ingen systemer er feilfri 
Gi designsystemteamet og uu-teamet fortløpende tilbakemeldinger om du oppdager feil eller om du har forslag til forbedringer. Vi er også interessert i å få kjennskap til alle nye komponenter som ikke finnes i designsystemet. 
[Gi tilbakemelding eller innspill til Designsystemet](https://github.com/navikt/designsystemet/issues).
