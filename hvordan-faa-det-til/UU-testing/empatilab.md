# Empati-lab

Lurer du på hvordan en skjermleser funker? Eller hvordan det er å ikke kunne bruke mus eller tastatur? Har du lyst til å snakke med Google Home og Alexa?
 
I vår Empati-lab gir vi deg muligheten til bedre å forstå hvilke muligheter og utfordringer som følger med det å ha forskjellige funksjonsnedsettelser. Vi har f.eks. to Chromebooks som du kan logge deg på med seks ulike profiler; alt fra svaksynt til blind, og med motoriske nedsettelser til dysleksi. 

Vi har testutstyr som simulerer hørselstap og tinnitus, og skjelving. Vi har også en koffert med briller som simulerer ulike øyesykdommer. I tillegg kan du teste hvordan dybdesyn og fokus fungerer med «drunk busters». Disse brillene simulerer hvordan det er å slite med f.eks. senvirkninger etter kreftbehandling og/eller hvis du går på sterke smertestillende, eller «bare» mangler søvn pga småbarn. Du kan også teste hvordan det er å være blind og bruke blindestokk. 

Og dersom du ikke har hatt behov for rullestol tidligere, så kan du få kjenne på kroppen hvor "lett" det er å hente seg en kaffekopp ved automaten på vei til neste møte, eller ta en tur ned i kantina for å spise lunsj.

Kom og opplev vår Empati-lab! Du finner den i 1 UG i Fyrstikkalleen.
