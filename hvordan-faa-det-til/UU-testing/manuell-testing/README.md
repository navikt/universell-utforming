# Manuell WCAG-sjekk

Testverktøyene tester kun en liten prosentdel av WCAG 2.1. Du må derfor sjekke en del manuelt. Listene nedenfor er laget som et hjelpemiddel for de som er litt erfarne innen fagfeltet. De inneholder derfor kun forenklede tester, uten detaljerte teststeg. Dette er gjort på grunn av at det skal gå raskt. Det er også ulike måter å teste dette.   

Kjør gjerne en [automatisert WCAG-test](/hvordan-faa-det-til/UU-testing/automatisert-testing/) først.
 
## Uerfaren?  

Vi anbefaler på det sterkeste Tilsynets veiledningside. Her finner du utrolig mye bra. Blant annet: 
- [E-læringskurs om universell utforming av nettinnhold](https://www.uutilsynet.no/veiledning/e-laeringskurs-om-universell-utforming-av-nettinnhold/199)
- [Hvordan teste universell utforming av ditt nettsted](https://www.uutilsynet.no/regelverk/sjekk-nettstedet-ditt-selv/708)


## Dette må du alltid teste manuelt

- [Tastaturnavigasjon](/hvordan-faa-det-til/UU-testing/manuell-testing/tastaturnavigasjon.md)
- [Forstørring og responsiv design](/hvordan-faa-det-til/UU-testing/manuell-testing/forstørring.md)
- [Farge og kontrast](/hvordan-faa-det-til/UU-testing/manuell-testing/fargekontrast.md)
- [Overskrifter](/hvordan-faa-det-til/UU-testing/manuell-testing/overskrifter.md)
- [Lenker](/hvordan-faa-det-til/UU-testing/manuell-testing/lenker.md)
- [Bilder, illustrasjoner og ikoner](/hvordan-faa-det-til/UU-testing/manuell-testing/bilder.md)
- [Skjema](/hvordan-faa-det-til/UU-testing/manuell-testing/skjema.md)
- [Sidetitler](/hvordan-faa-det-til/UU-testing/manuell-testing/sidetitler.md)
- [Språk i koden](/hvordan-faa-det-til/UU-testing/manuell-testing/språk.md)
- [Tabeller](/hvordan-faa-det-til/UU-testing/manuell-testing/tabeller.md)
- [Kodevalidering](/hvordan-faa-det-til/UU-testing/manuell-testing/Kodevalidering.md)


### Teste selv med hjelpemidler og simulatorer
Du kan teste selv med hjelpemidler som skjermleser eller skjermforstørrer. Hvis du ikke bruker verktøyene i hverdagen, blir det ikke helt hvordan en reell bruker opplever løsningen, men du kan oppdage en god del feil eller vanskeligheter. 
1. Når du teter [tastaturnavigasjon](/hvordan-faa-det-til/UU-testing/manuell-testing/tastaturnavigasjon.md), "modellerer" du også 3-bryterstyring. (Bare Tab + Enter modellerer 2-bryterstyring.)
2. En forenklet variant av det å teste med skjermforstørrer, er å bruke "sugerørstesten". Her lukker du det ene øyet, mens du holder et sugerør (eller en knyttneve som er nesten helt knyttet) inntil det øyet som er åpent, og ser gjennom det. Det begrensede synsfeltet du får "modellerer" hvordan det er med høy grad av forstørrelse. Klarer du å navigere i løsningen nå? 
3. Hva hvis du ser siden i sort/hvitt og slik modellerer fargeblindhet. Du har sikkert allerede testet fargekontraster manuelt, men er alle elementer fremdeles forståelige (fordi det er annet enn farger som er meningsbærende i f.eks. visualiseringer)? 
4. Skjermleser er kanskje det mest avanserte av hjelpemiddelteknologi - og ofte må man betale litt for å få hjelp til å teste med skjermleser og for å få hjelp til å forstå hvorfor noe *ikke* fungerte med skjermleser. Oppsiden er at hvis alt fungerer bra med skjermleser, fungerer det sannsynligvis med andre hjelpemidler.

På [verktøysiden](/hvordan-faa-det-til/UU-testing/verktøykasse.md) finner du informasjon om forskjellige hjelpemiddel og nettleser-plug-ins. 

Du kan også prøve en rekke simuleringsverktøy og fysiske modelleringer (både digitalt og analogt) i [Empatilaben](/hvordan-faa-det-til/UU-testing/empatilab.md) i 1 UG i Fyrstikkalleen.

## Ønsker du å lære mer og hvordan Tilsynet tester?
Tilsynets testprosedyrer for evaluering av nettløsninger er anerkjent i EU, og er en god kilde om du ønsker å vite hvordan Tilsynet tolker kravene.  Lenkene fører deg til Tilsynets veiledningssider.

- [Om testprosedyrene og indikatorer for universell utforming av nettsteder](https://www.uutilsynet.no/wcag-standarden/om-testprosedyrar-og-indikatorar-nettstader/723)
- [Tilsynets testindikatorer](https://www.uutilsynet.no/wcag-standarden/om-testprosedyrar-og-indikatorar-nettstader/723)
