# Bilder, illustrasjoner og ikoner

## Hvorfor det er viktig
Å kommunisere et budskap i form av noe annet enn kun tekst kan gi en god brukeropplevelse for de fleste, være det kan være spesielt nyttig for dyslektikere og for personer som har norsk som andrespråk. Gjennom bilder kan man få en bekreftelse på at man har forstått budskapet i teksten. 
Det er likevel viktig å huske at ikke alle kan se bildene, og at noen kan ha utfordringer med å forstå (komplekse) bilder og illustrasjoner. Bilder med bevegelser og animasjoner kan distrahere, og blinkende bilder kan utløse epileptiske anfall.

## Teststeg
Automatiserte testverktøy kan sjekke at det finnes et tekstalternativ for bildet, en såkalt alt-tag ( alt=»illustrasjosbilde av...»), men kun du kan sjekke kvaliteten på beskrivelsen.  

Dette må du alltid teste manuelt:

### 1. Identifiser: 
* Finnes det bilder på siden du tester?
* Er bildene på siden kun dekorasjon, eller blir de brukt til å kommunisere innhold eller funksjonalitet?  

**Med bilder menes:** Foto, ikoner, illustrasjoner, grafer, dekorativ grafikk og tegninger.

**Dekorasjon:**  Innhold som kun har et estetisk formål, som ikke inneholder informasjon eller funksjonalitet. 


### 2. Finnes det en alternativ tekst for meningsbærende bilder?
* Alt-teksten skal være et reelt alternativ for personer som ikke ser.  
* Har bilder som kommuniserer innhold eller funksjonalitet en alternativ tekstbeskrivelse? 
* Er alt-teksten på samme språk som hovedinnholdet på siden? 

### 3. Er dekorativ grafikk er kodet korrekt og på den måten skjult for skjermleserne? 
For eksempel et bakgrunnsbilde med CSS, eller er de kodet med alt="", role="presentation" eller lignende.
  
### 4.Bilder med kompleksinformasjon  
For eksempel grafer, tabeller og bilder med tekst. 

Har bilder med kompleks informasjon, en utfyllende alternativ tekst?  
Teksten skal enten ligge på samme side, eller man kan legge inn en lenke som tar deg til en side hvor man kan nå tekstbeskrivelsen  

### 5. Bilder med lenker: 
* Har bilder med lenker en tydelig fokusmarkering ved tastaturnavigasjon og når du fører muspekeren over bildet? 
* Er alt-teksten beskrivende for siden du kommer til? 
* Åpner lenken en ny fane, vindu eller et program? I såfall må du sjekke om du har fått  informasjon om dette før du trykker på lenken. 


## Verktøy du kan bruke
* 


## Andre ressurser
* [Lær mer om hvordan teste bilder på Tilsynets veiledningssider.. ](https://uu.difi.no/krav-og-regelverk/kom-i-gang/hvordan-teste-universell-utforming-av-ditt-nettsted#bilder)




