# Forstørring og responsive design

## Hvorfor det er viktig
For brukere med moderat nedsatt syn, er nettleserforstørring en enkel metode for å få større tekst på nettsiden. Er nettsiden responsivt, kan man lett både forstørre innholdet eller bruke sidene på mindre vindustørrelser, som på mobiltelefoner eller nettbrett.

## Teststeg
Automatiserte testverktøy kan simulere forskjellige skjermstørrelser og forstørret innhold på sider, men det krever alltid en manuell sjekk for å se om alt innhold er synlig og kan betjenes med tastatur.

1. Sett nettleseren i fullskjerm på den største skjermen du har tilgang til, deretter bruk nettleserens zoomfunksjon (Ctrl og +/- eller Cmd og +/-) stegvis til minst 200 prosent, gjerne opp til 400 prosent. Sjekk at alt innhold og funksjonalitet er tilgjengelig og forståelig. Det skal også være tilgjengelig når du bruker kun tastatur. Horisontalt skrolling bør unngås.
2. Sett forstørringen til 100 prosent, og endre vindusbredden på din nettleser gradvis fra fullskjerm og ned til det smaleste du får til. Se om rekkefølge, gruppering og generell layout fungerer godt i hele spekteret.
3. På mobil eller nettbrett, sjekk at du kan forstørre også på sider med responsivt oppsett.

## Verktøy du kan bruke
Bruk gjerne nettsiden [My viewport size (ekstern lenke, engelsk)](https://viewportsizes.com/mine/) for å sette vindusstørrelsen til spesifikke størrelser eller sjekke vindusstørrelsen når du oppdager problemer.

ARC toolkit tilbyr også en zoomfunksjon til 400%:

![zoom med ARC på nav.no](https://github.com/navikt/universell-utforming/blob/master/hvordan-faa-det-til/UU-testing/manuell-testing/zoom-arc.png)

## Andre ressurser
- [Tilsynets veilednignssider om forstørring og zoom](https://uu.difi.no/krav-og-regelverk/kom-i-gang/hvordan-teste-universell-utforming-av-ditt-nettsted#forstoerring)
- [W3C - Unerstanding success criterion Reflow](https://www.w3.org/WAI/WCAG21/Understanding/reflow.html)
