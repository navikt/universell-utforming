# Video og animasjon

## Hvorfor det er viktig
Mange brukere synes det er lettere å ta til seg informasjon fra video i stedet for å lese en lang tekst. Dersom videoen er tekstet er det mulig å oppfatte innholdet for brukere som ikke kan høre eller som ikke har tilgang til lyden (kilde [uu.difi.no](https://uu.difi.no/krav-og-regelverk/losningsforslag-web/video)).

## Teststeg
1. Hvis videoen har lyd: Er videoen tekstet og samsvarer teksten med lyden?
2. Hvis det ikke er mulig å tekste videoen, finnes det en tekstbeskrivelse som beskriver innholdet?
3. Hvis videoen IKKE har lyd: Finnes det en tekstbeskrivelse eller et lydklipp som gir samme informasjon som videoen?
4: Hvis det finnes tekst i videoen, har den tilstrekkelig kontrast mot bakgrunnen?
5. Det skal ikke være innhold som blinker mer enn tre ganger i løpet av et sekund (det kan utløse epileptiske anfall).
6. Betjening av avspilleren:
  - All funksjonalitet i videospilleren skal fungere med bare tastatur.
  - Det skal være tydelig fokusmarkering ved tastaturnavigasjon.
  - Knapper og funksjonalitet skal ha en beskrivelse som gjengir status og funksjon. For eksempel skal Play/Pause-knappen angi om den kommer til å starte eller pause avspillingen når brukeren velger den.
7. Er videoen integrert i siden på en tilgjengelig måte? (<video> eller <iframe> med beskrivende title)
8. Finnes det informasjon som bare kan oppfattes når man ser videoen? I så fall må videoen synstolkes, se veileder under "ressurser". (kommende lovkrav)
9. Er det lett å forstå hva som blir sagt? (sjekk for bakgrunnsstøy eller vanskelige dialekter)
  
### Vær obs på at dette er WCAG-testing, og at NAV har flere føringer for hvordan lage videoer:
- [Retningslinjer for teksting av video i NAV](https://navno.sharepoint.com/sites/intranett-kommunikasjon/SitePages/Retningslinjer-for-teksting-av-video.aspx?web=1)
- [Om video på identitet.nav.no](https://identitet.nav.no/d/n49NiiediAKF/identitet#/identitet/video)

## Andre ressurser
- Universell har laget en omfattende [veileder for universelt utformet video](https://www.universell.no/fagomraader/universell-utforming/veileder-for-universelt-utformet-video/)
- Tilsynets [Løsningsforslag for video](https://uu.difi.no/krav-og-regelverk/losningsforslag-web/video)
